---
title: 诗歌-我亦好歌亦好酒
tags:
  - 诗歌
categories:
  - 文学
  - 诗歌
abbrlink: '50558796'
date: 2019-05-21 10:44:24
---
我亦好歌亦好酒
殊同
我亦好歌亦好酒，唱与佳人饮与友。
歌宜关西铜绰板，酒当直进十八斗。
摇摆长街笑流云，我本长安羁旅人。
丛楼参差迷归路，行者匆匆谁与群。
幸有作文与谈诗，寥落情怀有君知。
负气登楼狂步韵，每被游人笑双痴。
幸有浩然共蹴鞠，轻拨慢扣自欢娱。
七月流火无眠夜，同向荧屏做唏嘘。
幸有彩云喜香山，兰裳桂冠共游仙，
说来红尘多趣事，笑声惊动九重天。
幸有晓艳能操琴，玉葱手指石榴裙。
止如高山流如水，流水溯洄桃花林。
红衣佳人白衣友，朝与同歌暮同酒。
世人谓我恋长安，其实只恋长安某。